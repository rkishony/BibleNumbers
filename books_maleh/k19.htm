<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<meta http-equiv="Content-Type" content="text/html; charset=Windows-1255">
<!--Copyright 2002 Mechon Mamre, 12 Hayyim Vital, Jerusalem-->
<LINK REL="stylesheet" HREF="k.css" TYPE="text/css">
<TITLE>תנ"ך בכתיב מלא - נחום</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>

<H1>נחום</H1>

<P><B>א,א</B> משא, נינווה--ספר חזון נחום, האלקושי. 
<B>א,ב</B> אל קנוא ונוקם יהוה, נוקם יהוה ובעל חמה; נוקם יהוה לצריו, ונוטר הוא לאויביו. 
<B>א,ג</B> יהוה, ארך אפיים וגדול-כוח, ונקה, לא ינקה; יהוה, ב<SMALL>ס</SMALL>ופה ובשערה דרכו, וענן, אבק רגליו. 
<B>א,ד</B> גוער בים ויבשהו, וכל-הנהרות החריב; אומלל בשן וכרמל, ופרח לבנון אומלל. 
<B>א,ה</B> הרים רעשו ממנו, והגבעות התמוגגו; ותישא הארץ מפניו, ותבל וכל-יושבי בה. 
<B>א,ו</B> לפני זעמו מי יעמוד, ומי יקום בחרון אפו; חמתו ניתכה כאש, והצורים ניתצו ממנו. 
<B>א,ז</B> טוב יהוה, למעוז ביום צרה; ויודע, חוסי בו. 
<B>א,ח</B> ובשטף עובר, כלה יעשה מקומה; ואויביו, ירדף-חושך. 
<B>א,ט</B> מה-תחשבון, אל-יהוה--כלה, הוא עושה; לא-תקום פעמיים, צרה. 
<B>א,י</B> כי עד-סירים סבוכים, וכסובאם סבואים; אוכלו--כקש יבש, מלא. 
<B>א,יא</B> ממך יצא, חושב על-יהוה רעה--יועץ, בלייעל.  {ס}</P>

<P><B>א,יב</B> כה אמר יהוה, אם-שלמים וכן רבים, וכן נגוזו, ועבר; ועיניתיך--לא אענך, עוד. 
<B>א,יג</B> ועתה, אשבור מוטהו מעלייך; ומוסרותייך, אנתק. 
<B>א,יד</B> וציווה עליך יהוה, לא-ייזרע משמך עוד; מבית אלוהיך אכרית פסל ומסכה, אשים קברך--כי קלותה.  {פ}</P>

<P><B>ב,א</B> הנה על-ההרים רגלי מבשר, משמיע שלום--חוגי יהודה חגייך, שלמי נדרייך:  כי לא יוסיף עוד לעבור-בך בלייעל, כולו נכרת. 
<B>ב,ב</B> עלה מפיץ על-פנייך, נצור מצורה; צפה-דרך חזק מותניים, אמץ כוח מאוד. 
<B>ב,ג</B> כי שב יהוה את-גאון יעקוב, כגאון ישראל:  כי בקקום בוקקים, וזמוריהם שיחתו. 
<B>ב,ד</B> מגן גיבוריהו מאודם, אנשי-חיל מתולעים, באש-פלדות הרכב, ביום הכינו; והברושים, הורעלו. 
<B>ב,ה</B> בחוצות יתהוללו הרכב, ישתקשקון ברחובות:  מראיהן, כלפידים--כברקים, ירוצצו. 
<B>ב,ו</B> יזכור, אדיריו--ייכשלו, בהליכתם; ימהרו, חומתה, והוכן, הסוכך. 
<B>ב,ז</B> שערי הנהרות, נפתחו; וההיכל, נמוג. 
<B>ב,ח</B> והוצב, גולתה הועלתה; ואמהותיה, מנהגות כקול יונים, מתופפות, על-לבביהן. 
<B>ב,ט</B> ונינווה כבריכת-מים, מימי היא; והמה נסים, עמדו עמודו ואין מפנה. 
<B>ב,י</B> בוזו כסף, בוזו זהב; ואין קצה, לתכונה--כבוד, מכול כלי חמדה. 
<B>ב,יא</B> בוקה ומבוקה, ומבולקה; ולב נמס ופיק ברכיים, וחלחלה בכל-מותניים, ופני כולם, קיבצו פארור. 
<B>ב,יב</B> איה מעון אריות, ומרעה הוא לכפירים--אשר הלך אריה לביא שם גור אריה, ואין מחריד. 
<B>ב,יג</B> אריה טורף בדי גורותיו, ומחנק ללבאותיו; וימלא-טרף חוריו, ומעונותיו טריפה. 
<B>ב,יד</B> הנני אלייך, נאום יהוה צבאות, והבערתי בעשן רכבה, וכפירייך תאכל חרב; והכרתי מארץ טרפך, ולא-יישמע עוד קול מלאככה.  {פ}</P>

<P><B>ג,א</B> הוי, עיר דמים; כולה, כחש פרק מלאה--לא ימיש, טרף. 
<B>ג,ב</B> קול שוט, וקול רעש אופן; וסוס דוהר, ומרכבה מרקדה. 
<B>ג,ג</B> פרש מעלה, ולהב חרב וברק חנית, ורוב חלל, וכובד פגר; ואין קצה לגווייה, וכשלו בגווייתם. 
<B>ג,ד</B> מרוב זנוני זונה, טובת חן בעלת כשפים; המוכרת גויים בזנוניה, ומשפחות בכשפיה. 
<B>ג,ה</B> הנני אלייך, נאום יהוה צבאות, וגיליתי שולייך, על-פנייך; והראיתי גויים מערך, וממלכות קלונך. 
<B>ג,ו</B> והשלכתי עלייך שיקוצים, וניבלתיך; ושמתיך, כרואי. 
<B>ג,ז</B> והיה כל-רואייך, יידוד ממך, ואמר שודדה נינווה, מי ינוד לה; מאיין אבקש מנחמים, לך. 
<B>ג,ח</B> התיטבי, מנוא אמון, היושבה ביאורים, מים סביב לה--אשר-חיל ים, מים חומתה. 
<B>ג,ט</B> כוש עוצמה ומצריים, ואין קצה; פוט ולובים, היו בעזרתך. 
<B>ג,י</B> גם-היא, לגולה הלכה בשבי--גם עולליה ירוטשו, בראש כל-חוצות; ועל-נכבדיה ידו גורל, וכל-גדוליה רותקו בזיקים. 
<B>ג,יא</B> גם-את תשכרי, תהי נעלמה; גם-את תבקשי מעוז, מאויב. 
<B>ג,יב</B> כל-מבצרייך--תאנים, עם-ביכורים; אם-יינועו, ונפלו על-פי אוכל. 
<B>ג,יג</B> הנה עמך נשים, בקרבך, לאויבייך, פתוח נפתחו שערי ארצך; אכלה אש, בריחייך. 
<B>ג,יד</B> מי מצור שאבי-לך, חזקי מבצרייך; בואי בטיט ורמסי בחומר, החזיקי מלבן. 
<B>ג,טו</B> שם, תאכלך אש--תכריתך חרב, תאכלך כילק; התכבד כילק, התכבדי כארבה. 
<B>ג,טז</B> הרבית, רוכלייך, מכוכבי, השמיים; ילק פשט, ויעוף. 
<B>ג,יז</B> מנזרייך, כארבה, וטפסרייך, כגוב גובאי; החונים בגדרות, ביום קרה--שמש זרחה ונודד, ולא-נודע מקומו אים. 
<B>ג,יח</B> נמו רועיך מלך אשור, ישכנו אדיריך; נפושו עמך על-ההרים, ואין מקבץ. 
<B>ג,יט</B> אין-כהה לשברך, נחלה מכתך; כול שומעי שמעך, תקעו כף עליך--כי על-מי לא-עברה רעתך, תמיד.  {ש}</P>
</BODY></HTML>
